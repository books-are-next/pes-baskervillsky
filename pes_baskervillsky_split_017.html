<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XV\. POHLED NAZPĚT\.">
    <meta name="apple-mobile-web-app-capable" content="yes">
    <title>XV. POHLED NAZPĚT.</title>
    <link rel="stylesheet" href="./style/style.min.css" media="screen" integrity="sha256-bkYAKKbty6Urm53n6a6CsGXteoeLa0H0lTaDh1TpOAQ=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./pes_baskervillsky_split_016.html">
    <link rel="next" href="./colophon.html">
    <meta name="nb-order" content="16">
    <link rel="self" href="pes_baskervillsky_split_017.html">
    <meta name="nb-identifier" content="doyle-pes-baskervillsky-a708b92">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="3522" data-nb-chars="21549">
    <nav role="doc-toc">
      <ul class="plain section">
        <li><a href="pes_baskervillsky_split_003.html">I. MR. SHERLOCK HOLMES.</a></li>
        <li><a href="pes_baskervillsky_split_004.html">II. KLETBA BASKERVILLŮ.</a></li>
        <li><a href="pes_baskervillsky_split_005.html">III. PROBLÉM.</a></li>
        <li><a href="pes_baskervillsky_split_006.html">IV. SIR JINDŘICH BASKERVILLE.</a></li>
        <li><a href="pes_baskervillsky_split_007.html">V. TŘI PŘETRŽENÉ NITKY.</a></li>
        <li><a href="pes_baskervillsky_split_008.html">VI. NA BASKERVILLSKÉM ZÁMKU.</a></li>
        <li><a href="pes_baskervillsky_split_009.html">VII. STAPLETONOVI Z MERRIPITSKÉHO DVORCE.</a></li>
        <li><a href="pes_baskervillsky_split_010.html">VIII. PRVNÍ ZPRÁVA DOKTORA WATSONA.</a></li>
        <li><a href="pes_baskervillsky_split_011.html">IX. DRUHÁ ZPRÁVA DOKTORA WATSONA.</a></li>
        <li><a href="pes_baskervillsky_split_012.html">X. VÝŇATEK Z DENNÍKU DOKTORA WATSONA.</a></li>
        <li><a href="pes_baskervillsky_split_013.html">XI. MUŽ S ÚTESU SKALNÍHO.</a></li>
        <li><a href="pes_baskervillsky_split_014.html">XII. SMRT NA MOČÁLE.</a></li>
        <li><a href="pes_baskervillsky_split_015.html">XIII. SÍTĚ SE ZATAHUJÍ.</a></li>
        <li><a href="pes_baskervillsky_split_016.html">XIV. PES BASKERVILLSKÝ.</a></li>
        <li><a href="pes_baskervillsky_split_017.html">XV. POHLED NAZPĚT.</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./pes_baskervillsky_split_016.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="3" data-nb-chars="18"><span class="idea" data-nb-ref-number="1" id="idea1" data-nb-words="3" data-nb-chars="18">XV. POHLED NAZPĚT.</span></h1>
        <section>
          <p class="chunk" data-nb-ref-number="2" data-nb-words="26" data-nb-chars="156"><span class="idea" data-nb-ref-number="2" id="idea2" data-nb-words="26" data-nb-chars="156">Nadešel konec listopadu, a&nbsp;Holmes i&nbsp;já&nbsp;seděli jsme za&nbsp;deštivého a&nbsp;mlhavého večera každý po&nbsp;jedné straně plápolajícího ohně v&nbsp;našem salonku v&nbsp;Bakerské ulici.</span></p>
          <p class="chunk" data-nb-ref-number="3" data-nb-words="78" data-nb-chars="529"><span class="idea" data-nb-ref-number="3" id="idea3" data-nb-words="78" data-nb-chars="529">Od&nbsp;tragického zakončení naší návštěvy v&nbsp;Devonském hrabství Holmes zapředen byl do&nbsp;dvou affér, nesmírně důležitých; v&nbsp;první z&nbsp;nich musil zjistiti tajemné chování se&nbsp;plukovníka Upwooda v&nbsp;souvislosti s&nbsp;pověstným skandálem karbanickým v&nbsp;klubu Nonpareille, kdežto v&nbsp;afféře druhé musil sprostiti nešťastnou paní Montpensierovou podezření z&nbsp;vraždy, kteréž uvaleno bylo na&nbsp;ni&nbsp;domnělou smrtí nevlastní dcery její, slečny Carrierovy, mladé to&nbsp;dámy, kteráž vypátrána byla šest měsíců později, jak se&nbsp;pamatujete, živá a&nbsp;provdaná v&nbsp;New Yorku.</span></p>
          <p class="chunk" data-nb-ref-number="4" data-nb-words="27" data-nb-chars="189"><span class="idea" data-nb-ref-number="4" id="idea4" data-nb-words="27" data-nb-chars="189">Přítel můj byl ve&nbsp;výtečné náladě, díky úspěchům, jež provázely řadu nesnadných a&nbsp;důležitých případů, takže se&nbsp;mně podařilo pohnouti ho&nbsp;k&nbsp;rozhovoru o&nbsp;podrobnostech tajemství Baskervillského.</span></p>
          <p class="chunk" data-nb-ref-number="5" data-nb-words="44" data-nb-chars="266"><span class="idea" data-nb-ref-number="5" id="idea5" data-nb-words="44" data-nb-chars="266">Trpělivě jsem čekal na&nbsp;tuto příležitost, maje na&nbsp;zřeteli, že&nbsp;on&nbsp;nikdy nedovoluje, aby se&nbsp;přeskakovalo z&nbsp;případu na&nbsp;případ, by&nbsp;jeden s&nbsp;druhým se&nbsp;splétal, a&nbsp;že&nbsp;jasná, logická mysl jeho nechce býti odvábena od&nbsp;případu nynějšího, aby se&nbsp;zabývala vzpomínkami na&nbsp;minulost.</span></p>
          <p class="chunk" data-nb-ref-number="6" data-nb-words="27" data-nb-chars="169"><span class="idea" data-nb-ref-number="6" id="idea6" data-nb-words="27" data-nb-chars="169">Sir Jindřich a&nbsp;dr. Mortimer dleli však v&nbsp;Londýně, vypravivše se&nbsp;právě na&nbsp;zmíněnou cestu kol světa, kteráž byla doporučena mladému muži, aby zotavil otřesené svoje nervy.</span></p>
          <p class="chunk" data-nb-ref-number="7" data-nb-words="15" data-nb-chars="90"><span class="idea" data-nb-ref-number="7" id="idea7" data-nb-words="15" data-nb-chars="90">Oba dleli u&nbsp;nás odpoledne návštěvou, takže bylo přirozeno, že&nbsp;bylo o&nbsp;předmětu tom jednáno.</span></p>
          <p class="chunk" data-nb-ref-number="8" data-nb-words="91" data-nb-chars="552"><span class="idea" data-nb-ref-number="8" id="idea8" data-nb-words="91" data-nb-chars="552">„Celý ten průběh událostí,“ pravil Holmes, „byl se&nbsp;stanoviska muže, jenž sám se&nbsp;přezval Stapletonem, zcela prostý a&nbsp;přímý, ačkoliv nám, kteří na&nbsp;počátku neměli jsme prostředků poznati pohnutky jeho jednání, a&nbsp;kteří mohli jsme seznati jen některé kroky z&nbsp;jeho postupu, případ jevil se&nbsp;všem velmi složitým. Výhodný pro mne byly zvláště dva rozhovory s&nbsp;paní Stapletonovou, a&nbsp;tím případ je&nbsp;nyní vyjasněn tak úplně, že&nbsp;nemyslím, že&nbsp;by&nbsp;něco v&nbsp;něm bylo zůstalo pro nás tajemstvím. Naleznete několik poznámek o&nbsp;věci té&nbsp;pod známkou B. v&nbsp;rejstříku případů mých.“</span></p>
          <p class="chunk" data-nb-ref-number="9" data-nb-words="11" data-nb-chars="71"><span class="idea" data-nb-ref-number="9" id="idea9" data-nb-words="11" data-nb-chars="71">„Snad byste mohl načrtnuti laskavě z&nbsp;paměti, jak se&nbsp;události vyvíjely.“</span></p>
          <p class="chunk" data-nb-ref-number="10" data-nb-words="31" data-nb-chars="210"><span class="idea" data-nb-ref-number="10" id="idea10" data-nb-words="31" data-nb-chars="210">„Zajisté, ačkoliv nemohu se&nbsp;zaručili, že&nbsp;chovám všechna fakta v&nbsp;paměti. Usilovné soustředění pozornosti duševní mívá zvláštní následek v&nbsp;zápětí, totiž, že, když případ náleží minulosti, vše vytratí se&nbsp;z&nbsp;paměti.</span></p>
          <p class="chunk" data-nb-ref-number="11" data-nb-words="78" data-nb-chars="451"><span class="idea" data-nb-ref-number="11" id="idea11" data-nb-words="78" data-nb-chars="451">Právník, kterýž má&nbsp;případ svůj přímo pod rukou, a&nbsp;jenž je&nbsp;s&nbsp;to, aby přel se&nbsp;důkladně i&nbsp;se&nbsp;znalcem o&nbsp;všech stránkách jeho, za&nbsp;týden neb dva po&nbsp;přelíčení shledá, že&nbsp;se&nbsp;mu&nbsp;vše z&nbsp;hlavy vytratilo. Tak také u&nbsp;mne jeden případ zatlačuje druhý, a&nbsp;afféra slečny Carrierovy vymazala z&nbsp;paměti mé&nbsp;vzpomínky na&nbsp;Baskervillský zámek. Zítra snad nový nějaký drobný problém bude mně předložen, a&nbsp;rázem jistě budou krásná dáma francouzská i&nbsp;zlověstný Upwood zapomenuti.</span></p>
          <p class="chunk" data-nb-ref-number="12" data-nb-words="25" data-nb-chars="148"><span class="idea" data-nb-ref-number="12" id="idea12" data-nb-words="25" data-nb-chars="148">Pokud však běží o&nbsp;aféru se&nbsp;psem, chci vám vylíčiti souvislost událostí tak zevrubně, jak jen budu moci, a&nbsp;vy&nbsp;připomenete mně, kdybych něco zapomněl.</span></p>
          <p class="chunk" data-nb-ref-number="13" data-nb-words="134" data-nb-chars="830"><span class="idea" data-nb-ref-number="13" id="idea13" data-nb-words="134" data-nb-chars="830">Pátrání moje dokázalo nade vši pochybnost, že&nbsp;rodinná podobizna nelhala, a&nbsp;že&nbsp;chlapík onen byl skutečně Baskervillem. Byl to&nbsp;syn Rodgera Baskervilla, mladšího bratra sira Karla, kterýž, zanechávaje špatnou pověst za&nbsp;sebou, prchl do&nbsp;Jižní Ameriky, kdež se&nbsp;o&nbsp;něm tvrdilo, že&nbsp;zemřel neženat. V&nbsp;pravdě však oženil se&nbsp;a&nbsp;měl dítě, onoho chlapíka našeho, jehož jméno skutečně zní stejně jako jméno jeho otce. Muž tento oženil se&nbsp;s&nbsp;Berrylkou Garciovou, kráskou to&nbsp;z&nbsp;Costa-Ricy a&nbsp;zpronevěřiv značnou část veřejných peněz, dal si&nbsp;nepravé jméno Vandeleur a&nbsp;uprchl do&nbsp;Anglie, kdež zařídil si&nbsp;školu ve&nbsp;východní části Yorkského hrabství. Příčinou, proč pokusil se&nbsp;o&nbsp;tento obor zaměstnání, bylo, že&nbsp;na&nbsp;cestě do&nbsp;vlasti učinil si&nbsp;známost s&nbsp;jistým souchotinářským učitelem a&nbsp;že&nbsp;použil svých schopností, aby se&nbsp;pokusil – úspěšně – v&nbsp;podniku takovém.</span></p>
          <p class="chunk" data-nb-ref-number="14" data-nb-words="12" data-nb-chars="67"><span class="idea" data-nb-ref-number="14" id="idea14" data-nb-words="12" data-nb-chars="67">Učitel však zemřel, a&nbsp;škola nabyla nevalné a&nbsp;pak i&nbsp;hanebné pověsti.</span></p>
          <p class="chunk" data-nb-ref-number="15" data-nb-words="61" data-nb-chars="367"><span class="idea" data-nb-ref-number="15" id="idea15" data-nb-words="61" data-nb-chars="367">A&nbsp;Vandeleurovi uznali vhodným změniti jméno v&nbsp;„Stapleton“, a&nbsp;manžel přenesl zbytky svého jmění, své plány pro budoucnost a&nbsp;svou zálibu v&nbsp;motýlech na&nbsp;jih anglický. Zvěděl jsem v&nbsp;Britském museu, že&nbsp;byl uznáván skutečně za&nbsp;autoritu v&nbsp;tomto oboru, a&nbsp;jméno Vandeleur sdruženo jest pro vždy s&nbsp;označením jisté můry, kterouž byl on&nbsp;za&nbsp;svého pobytu v&nbsp;Yorkském hrabství popsal.</span></p>
          <p class="chunk" data-nb-ref-number="16" data-nb-words="14" data-nb-chars="77"><span class="idea" data-nb-ref-number="16" id="idea16" data-nb-words="14" data-nb-chars="77">Přicházíme nyní k&nbsp;té&nbsp;části života jeho, která vzbudila v&nbsp;nás tak silný zájem.</span></p>
          <p class="chunk" data-nb-ref-number="17" data-nb-words="21" data-nb-chars="127"><span class="idea" data-nb-ref-number="17" id="idea17" data-nb-words="21" data-nb-chars="127">Chlapík ten nepochybně zavedl pátrání o&nbsp;příbuzenstvu svém, a&nbsp;shledal, že&nbsp;jen dva životy stojí mezi ním a&nbsp;mezi obrovským jměním.</span></p>
          <p class="chunk" data-nb-ref-number="18" data-nb-words="51" data-nb-chars="300"><span class="idea" data-nb-ref-number="18" id="idea18" data-nb-words="51" data-nb-chars="300">Když odebral se&nbsp;do&nbsp;Devonshiru, plány jeho byly, myslím, velmi ještě mlhavy, avšak že&nbsp;osnoval něco zlého od&nbsp;počátku, zřejmo jest z&nbsp;toho, že&nbsp;ženu svoji vydával za&nbsp;sestru svoji. Myšlenka, že&nbsp;použije ji&nbsp;za&nbsp;vějičku, byla již u&nbsp;něho jasně vznikla, ačkoliv nebyl si&nbsp;snad ještě jist podrobnostmi svých piklů.</span></p>
          <p class="chunk" data-nb-ref-number="19" data-nb-words="47" data-nb-chars="265"><span class="idea" data-nb-ref-number="19" id="idea19" data-nb-words="47" data-nb-chars="265">Chtěl míti jmění a&nbsp;byl hotov užiti každého prostředku a&nbsp;vydati se&nbsp;v&nbsp;každé nebezpečí pro cíl ten. Prvním činem jeho bylo, že&nbsp;usadil se&nbsp;tak blízko, jak jen mohl, u&nbsp;sídla předků svých, a&nbsp;skutkem druhým, že&nbsp;pěstoval přátelství se&nbsp;sirem Karlem Baskervillem a&nbsp;se&nbsp;sousedy.</span></p>
          <p class="chunk" data-nb-ref-number="20" data-nb-words="85" data-nb-chars="502"><span class="idea" data-nb-ref-number="20" id="idea20" data-nb-words="85" data-nb-chars="502">Baronet sám vyprávěl mu&nbsp;o&nbsp;psu Baskervillského rodu a&nbsp;razil tak sám cestu ke&nbsp;své smrti. Stapleton, tak chci ho&nbsp;nadále zváti, věděl, že&nbsp;srdce starého muže jest choré, a&nbsp;že&nbsp;prudký otřes musil by&nbsp;je&nbsp;usmrtiti. To&nbsp;zvěděl od&nbsp;doktora Mortimera. Slyšel také, že&nbsp;sir Karel jest pověrečný, a&nbsp;že&nbsp;pojímá vážně chmurnou onu legendu. Důvtipná mysl Stapletonova ihned vystihla prostředek, jak by&nbsp;mohl býti baronet k&nbsp;smrti uštván, při čemž by&nbsp;stěží však bylo možno usvědčiti jej, Stapletona, že&nbsp;jest on&nbsp;skutečně vrahem.</span></p>
          <p class="chunk" data-nb-ref-number="21" data-nb-words="57" data-nb-chars="375"><span class="idea" data-nb-ref-number="21" id="idea21" data-nb-words="57" data-nb-chars="375">Jakmile pojal svou myšlenku, přikročil k&nbsp;provedení jejímu s&nbsp;největší obratností. Obyčejný zločinec byl by&nbsp;se&nbsp;spokojil s&nbsp;pouhým zlým psem. Ze&nbsp;použil umělých prostředků, aby psu dodal podoby ďábelské, svědčilo o&nbsp;záblesku genia u&nbsp;Stapletona. Psa koupil v&nbsp;Londýně od&nbsp;Rossa a&nbsp;Manglesa, obchodníků v&nbsp;třídě Fulhamské. Byl to&nbsp;nejstatnější a&nbsp;nejdivočejší pes, jakéhož obchodníci měli.</span></p>
          <p class="chunk" data-nb-ref-number="22" data-nb-words="52" data-nb-chars="329"><span class="idea" data-nb-ref-number="22" id="idea22" data-nb-words="52" data-nb-chars="329">Stapleton přivezl ho&nbsp;po&nbsp;severodevonské železnici, vedl ho&nbsp;na&nbsp;velikou dálku přes močál domů, aby nevzbudil pozornost. Na&nbsp;svých výpravách za&nbsp;hmyzem byl už&nbsp;seznal, jak proniknouti lze do&nbsp;samého středu Grimpenského močálu, i&nbsp;nalezl tak bezpečnou skrýši pro netvora toho. Zřídil zde doupě pro něj, a&nbsp;čekal, až&nbsp;naskytne se&nbsp;příležitost.</span></p>
          <p class="chunk" data-nb-ref-number="23" data-nb-words="51" data-nb-chars="312"><span class="idea" data-nb-ref-number="23" id="idea23" data-nb-words="51" data-nb-chars="312">Trvalo to&nbsp;však nějakou dobu. Starý šlechtic nedal se&nbsp;vylákati za&nbsp;noci ze&nbsp;svého sídla. Několikráte číhal Stapleton sc&nbsp;svým psem na&nbsp;něj, avšak marně. Za&nbsp;těchto bezvýsledných číhaných bylo to, že&nbsp;on, či&nbsp;lépe řečeno čtvernohý pomocník jeho spatřen byl venkovany, a&nbsp;tak legenda o&nbsp;démonickém psu byla poznovu utvrzena.</span></p>
          <p class="chunk" data-nb-ref-number="24" data-nb-words="33" data-nb-chars="203"><span class="idea" data-nb-ref-number="24" id="idea24" data-nb-words="33" data-nb-chars="203">Doufal, že&nbsp;žena jeho vláká sira Karla do&nbsp;zkázy, avšak ona projevila se&nbsp;netušené neodvislou. Nesnažila se&nbsp;nikterak zapřísti starého muže do&nbsp;milostného poměru, kterýž byl by&nbsp;ho&nbsp;vydal v&nbsp;šanc nepříteli jeho.</span></p>
          <p class="chunk" data-nb-ref-number="25" data-nb-words="50" data-nb-chars="303"><span class="idea" data-nb-ref-number="25" id="idea25" data-nb-words="50" data-nb-chars="303">Hrozby a&nbsp;bohužel, že&nbsp;musím tak říci, i&nbsp;rány ženou jeho nepohnuly. Nechtěla s&nbsp;ním nic míti a&nbsp;nějaký čas ocitl se&nbsp;Stapleton na&nbsp;mrtvém bodu. Nalezl snad východiště z&nbsp;nesnáze, když sir Karel, kterýž byl pojal přátelství pro ženu, učinil ho&nbsp;prostředníkem dobročinnosti své vůči nešťastné paní Lauře Lyonsové.</span></p>
          <p class="chunk" data-nb-ref-number="26" data-nb-words="32" data-nb-chars="172"><span class="idea" data-nb-ref-number="26" id="idea26" data-nb-words="32" data-nb-chars="172">Představiv se&nbsp;jí&nbsp;jako svobodný muž, Stapleton nabyl úplného vlivu nad paní Lyonsovou, i&nbsp;dal jí&nbsp;na&nbsp;jevo, že&nbsp;kdyby dosáhla rozvodu od&nbsp;manžela svého, on&nbsp;sám oženil by&nbsp;se&nbsp;s&nbsp;ní.</span></p>
          <p class="chunk" data-nb-ref-number="27" data-nb-words="42" data-nb-chars="239"><span class="idea" data-nb-ref-number="27" id="idea27" data-nb-words="42" data-nb-chars="239">Plány jeho dospěly k&nbsp;rozhodnutí konečnému, když zvěděl, že&nbsp;sir Karel chystá se&nbsp;opustiti zámek na&nbsp;radu doktora Mortimera, s&nbsp;jehož názorem on&nbsp;sám na&nbsp;oko souhlasil. Musil však jednati na&nbsp;ráz, jinak oběť jeho byla by&nbsp;se&nbsp;ocitla mimo dosah jeho.</span></p>
          <p class="chunk" data-nb-ref-number="28" data-nb-words="48" data-nb-chars="270"><span class="idea" data-nb-ref-number="28" id="idea28" data-nb-words="48" data-nb-chars="270">I&nbsp;přemluvil paní Lyonsovu, aby psala známý vám již dopis, i&nbsp;aby poprosila starého muže, aby setkal se&nbsp;s&nbsp;ní&nbsp;večer před svým odjezdem do&nbsp;Londýna. A&nbsp;potom pěkně vymyšleným důvodem odradil ji&nbsp;opět, aby se&nbsp;tam odebrala – a&nbsp;tak konečně zjednal si&nbsp;příležitost, na&nbsp;kterou čekal.</span></p>
          <p class="chunk" data-nb-ref-number="29" data-nb-words="43" data-nb-chars="240"><span class="idea" data-nb-ref-number="29" id="idea29" data-nb-words="43" data-nb-chars="240">Vrátiv se&nbsp;u&nbsp;večer ten z&nbsp;Coombe-Traceye, měl dosti ještě času, aby zašel pro psa svého, aby natřel ho&nbsp;ďábelskou onou směsí, a&nbsp;aby přivedl bestii k&nbsp;laťkovým vrátkám, kdež, jak doufal, starý pán bude na&nbsp;dámu čekati, jak se&nbsp;také skutečně stalo.</span></p>
          <p class="chunk" data-nb-ref-number="30" data-nb-words="44" data-nb-chars="299"><span class="idea" data-nb-ref-number="30" id="idea30" data-nb-words="44" data-nb-chars="299">Pes, poštvaný pánem svým, přeskočil laťková vrátka a&nbsp;pronásledoval nešťastného baroneta, kterýž křiče zoufale, prchal tisovou alejí. Pod temnou klenbou tou musil to&nbsp;býti skutečně strašlivý pohled, jakýž skýtal, pádě za&nbsp;obětí svou, obrovský, černý netvor ten se&nbsp;svítícími tesáky a&nbsp;s&nbsp;planoucíma očima.</span></p>
          <p class="chunk" data-nb-ref-number="31" data-nb-words="78" data-nb-chars="471"><span class="idea" data-nb-ref-number="31" id="idea31" data-nb-words="78" data-nb-chars="471">Sir Karel klesl mrtev k&nbsp;zemi na&nbsp;konci aleje. Záchvat srdeční choroby jeho a&nbsp;hrůza usmrtily jej. Pes běžel po&nbsp;pruhu trávníkovém, kdežto baronet prchal po&nbsp;stezce, takže nebylo lze nalézti žádných stop jiných, nežli jen stopy sira Karla. Spatřivši ho&nbsp;ležeti, zvíře nepochybně přiblížilo se&nbsp;přece ještě k&nbsp;němu, aby ho&nbsp;očmuchalo, avšak shledavši, že&nbsp;jest mrtev, vrátilo se. Tím stalo se, že&nbsp;zanechalo i&nbsp;ono na&nbsp;konec několik stop po&nbsp;sobě, které skutečně pozoroval dr. Mortimer.</span></p>
          <p class="chunk" data-nb-ref-number="32" data-nb-words="34" data-nb-chars="189"><span class="idea" data-nb-ref-number="32" id="idea32" data-nb-words="34" data-nb-chars="189">Pes byl odvolán a&nbsp;odveden pánem svým opět do&nbsp;svého doupěte na&nbsp;Grimpenském močálu, a&nbsp;tak způsobena záhada, jež pomátla úřady, jež pobouřila kraj a&nbsp;jež na&nbsp;konec přivedla případ i&nbsp;v&nbsp;obzor náš.</span></p>
          <p class="chunk" data-nb-ref-number="33" data-nb-words="42" data-nb-chars="300"><span class="idea" data-nb-ref-number="33" id="idea33" data-nb-words="42" data-nb-chars="300">Tolik, pokud se&nbsp;týče smrti sira Karla! Pochopíte ďábelskou schytralost plánu toho, neboť opravdu bylo tak skorém nemožno zakročiti proti skutečnému vrahu. Jediný jeho spoluvinník nemohl Stapletona nikterak zraditi a&nbsp;groteskní, nepochopitelný způsob úkladu přispěl jen k&nbsp;tím většímu zdaru úkladu toho.</span></p>
          <p class="chunk" data-nb-ref-number="34" data-nb-words="62" data-nb-chars="392"><span class="idea" data-nb-ref-number="34" id="idea34" data-nb-words="62" data-nb-chars="392">Obě však ženy, zapředené do&nbsp;případu toho, paní Stapletonová i&nbsp;paní Laura Lyonsová, měly silné podezření proti Stapletonovi. Paní Stapletonová věděla, že&nbsp;kul pikle proti starému muži, a&nbsp;věděla také o&nbsp;existenci psa. Paní Lyonsová nevěděla nic o&nbsp;těchto věcech, avšak na&nbsp;ni&nbsp;učinila silný dojem smrt sira Karla, jež nadešla právě v&nbsp;okamžiku nedodrženého dostaveníčka, o&nbsp;němž věděla jenom ona sama.</span></p>
          <p class="chunk" data-nb-ref-number="35" data-nb-words="27" data-nb-chars="166"><span class="idea" data-nb-ref-number="35" id="idea35" data-nb-words="27" data-nb-chars="166">Obě ženy však podléhaly silně vlivu jeho, a&nbsp;on&nbsp;od&nbsp;nich nemusil se&nbsp;ničeho obávati. První polovice úkolu jeho byla dokonána, avšak zbýval ještě úkol mnohem nesnadnější.</span></p>
          <p class="chunk" data-nb-ref-number="36" data-nb-words="31" data-nb-chars="192"><span class="idea" data-nb-ref-number="36" id="idea36" data-nb-words="31" data-nb-chars="192">Jest možno, že&nbsp;Stapleton nevěděl o&nbsp;existenci dědice nějakého, v&nbsp;každém případě však musil se&nbsp;tak záhy dověděti od&nbsp;dr. Mortimera, jenž mu&nbsp;sdělil i&nbsp;veškeré podrobnosti o&nbsp;příjezdu sira Jindřicha.</span></p>
          <p class="chunk" data-nb-ref-number="37" data-nb-words="59" data-nb-chars="337"><span class="idea" data-nb-ref-number="37" id="idea37" data-nb-words="59" data-nb-chars="337">První myšlenkou Stapletonovou bylo, že&nbsp;tento mladý cizinec z&nbsp;Kanady mohl by&nbsp;býti usmrcen již v&nbsp;Londýně dříve, než by&nbsp;přišel do&nbsp;hrabství Devonského. Nevěřil ženě své od&nbsp;té&nbsp;chvíle, kdy odepřela položiti léčku starému pánu, a&nbsp;neodvážil se&nbsp;vzdá-liti se&nbsp;na&nbsp;dlouho ze&nbsp;strachu, že&nbsp;by&nbsp;pozbyl vlivu svého nad ní. Proto vzal ji&nbsp;do&nbsp;Londýna s&nbsp;sebou.</span></p>
          <p class="chunk" data-nb-ref-number="38" data-nb-words="25" data-nb-chars="155"><span class="idea" data-nb-ref-number="38" id="idea38" data-nb-words="25" data-nb-chars="155">Ubytovali se, jak jsem shledal v&nbsp;Nexboroughském privátním hotelu v&nbsp;Cravenské třídě, kterýž skutečně byl jedním z&nbsp;těch, jež měl pomocník můj míti na&nbsp;dozoru.</span></p>
          <p class="chunk" data-nb-ref-number="39" data-nb-words="26" data-nb-chars="172"><span class="idea" data-nb-ref-number="39" id="idea39" data-nb-words="26" data-nb-chars="172">Zde uvěznil ženu svou v&nbsp;komnatce, zatím co&nbsp;on, přestrojen falešným vousem, následoval doktora Mortimera do&nbsp;Bakerské ulice a&nbsp;potom ke&nbsp;stanici a&nbsp;k&nbsp;Northumberlandskému hotelu.</span></p>
          <p class="chunk" data-nb-ref-number="40" data-nb-words="49" data-nb-chars="293"><span class="idea" data-nb-ref-number="40" id="idea40" data-nb-words="49" data-nb-chars="293">Žena jeho měla jakési tušení o&nbsp;jeho plánech, avšak měla takový strach před manželem svým – strach to&nbsp;vyplývající z&nbsp;brutálního jeho jednání, že&nbsp;neodvážila se&nbsp;psáti muži, o&nbsp;němž věděla, že&nbsp;jest v&nbsp;nebezpečí. Kdyby psaní bylo padlo do&nbsp;rukou Stapletonových, vlastní život její byl by&nbsp;býval ohrožen.</span></p>
          <p class="chunk" data-nb-ref-number="41" data-nb-words="28" data-nb-chars="175"><span class="idea" data-nb-ref-number="41" id="idea41" data-nb-words="28" data-nb-chars="175">Užila tedy, jak víme, prostředku, že&nbsp;vystříhala slova, jež měla tvořiti poselství, z&nbsp;novin, a&nbsp;že&nbsp;adresu napsala rukou změněnou. Dopis došel baroneta, a&nbsp;byl mu&nbsp;první výstrahou.</span></p>
          <p class="chunk" data-nb-ref-number="42" data-nb-words="54" data-nb-chars="329"><span class="idea" data-nb-ref-number="42" id="idea42" data-nb-words="54" data-nb-chars="329">Hlavním pro Stapletona bylo, aby obdržel nějaký předmět z&nbsp;výstroje sira Jindřicha, tak aby, až&nbsp;by&nbsp;chtěl použiti psa, měl prostředek nějaký poštvati ho&nbsp;na&nbsp;stopu jeho. S&nbsp;charakteristickou pro něj rychlostí a&nbsp;odvážností rozhodl se&nbsp;ihned, a&nbsp;není pochyby, že&nbsp;cídič bot nebo panská hotelu byli podplaceni, aby mu&nbsp;pomohli k&nbsp;tomuto cíli.</span></p>
          <p class="chunk" data-nb-ref-number="43" data-nb-words="16" data-nb-chars="91"><span class="idea" data-nb-ref-number="43" id="idea43" data-nb-words="16" data-nb-chars="91">Náhodou však první botka, kterou si&nbsp;opatřil, byla nová, a&nbsp;tudíž málo platná pro účely jeho.</span></p>
          <p class="chunk" data-nb-ref-number="44" data-nb-words="76" data-nb-chars="479"><span class="idea" data-nb-ref-number="44" id="idea44" data-nb-words="76" data-nb-chars="479">Vrátil ji&nbsp;tedy, i&nbsp;dostalo se&nbsp;mu&nbsp;jiné – příhoda to&nbsp;velmi poučná, neboť ukázala mně určitě, že&nbsp;máme co&nbsp;činiti se&nbsp;skutečným psem, neboť žádná jiná okolnost nebyla by&nbsp;mohla vysvětliti snahu jeho, dostati starou botku a&nbsp;lhostejnost jeho k&nbsp;botce nové. Nejnezvyklejší a&nbsp;nejpitvornější příhoda zasluhuje právě, aby byla zkoumána co&nbsp;nejpečlivěji, a&nbsp;zrovna okolnost, kteráž zdá se&nbsp;komplikovati případ, když se&nbsp;hloupě pojme, přispívá k&nbsp;tomu, aby případ vysvětlila, když se&nbsp;rozebere vědecky.</span></p>
          <p class="chunk" data-nb-ref-number="45" data-nb-words="55" data-nb-chars="359"><span class="idea" data-nb-ref-number="45" id="idea45" data-nb-words="55" data-nb-chars="359">Potom příštího jitra následovala návštěva přátel našich, stopovaných Stapletonem ve&nbsp;voze. Z&nbsp;jeho znalosti mé&nbsp;osoby, a&nbsp;vůbec z&nbsp;celého jeho chování soudím, že&nbsp;jeho karriera zločinecká nebyla obmezena pouze na&nbsp;případ Baskervillský. Nápadným jest mi, že&nbsp;v&nbsp;posledních třech letech spáchány byly na&nbsp;Západě čtyři veliké loupeže, aniž však zločinec byl by&nbsp;kdy zatčen.</span></p>
          <p class="chunk" data-nb-ref-number="46" data-nb-words="44" data-nb-chars="311"><span class="idea" data-nb-ref-number="46" id="idea46" data-nb-words="44" data-nb-chars="311">Poslední z&nbsp;nich ve&nbsp;Folkestone, v&nbsp;Courtu, v&nbsp;květnu, vzbudila pozornost tím, že&nbsp;chladnokrevně zastřelen byl služebník, kterýž překvapil maskovaného a&nbsp;samojediného lupiče. Nepochybuji, že&nbsp;Stapleton hleděl si&nbsp;opatřovati takto znovu prostředky životní, již ubývající, a&nbsp;že&nbsp;tudíž od&nbsp;let již byl nebezpečným zoufalcem.</span></p>
          <p class="chunk" data-nb-ref-number="47" data-nb-words="55" data-nb-chars="309"><span class="idea" data-nb-ref-number="47" id="idea47" data-nb-words="55" data-nb-chars="309">Příklad o&nbsp;jeho obratnosti a&nbsp;čipernosti poskytlo nám ono jitro, kdy tak povedeně nám unikl, a&nbsp;příkladem jeho odvážnosti mohlo nám býti, jak vzkázal nám po&nbsp;drožkáři vlastní moje jméno. Od&nbsp;okamžiku toho byl pochopil, že&nbsp;jsem já&nbsp;přejmul na&nbsp;starost afféru tu&nbsp;v&nbsp;Londýně, a&nbsp;že&nbsp;tudíž není tam pro něj žádných již čák.</span></p>
          <p class="chunk" data-nb-ref-number="48" data-nb-words="10" data-nb-chars="56"><span class="idea" data-nb-ref-number="48" id="idea48" data-nb-words="10" data-nb-chars="56">Vrátil se&nbsp;na&nbsp;Dartský močál a&nbsp;čekal na&nbsp;příjezd baronetův.</span></p>
          <p class="chunk" data-nb-ref-number="49" data-nb-words="28" data-nb-chars="178"><span class="idea" data-nb-ref-number="49" id="idea49" data-nb-words="28" data-nb-chars="178">„Počkejte okamžik,“ pravil jsem. „Vylíčil jste zajisté dobře souvislost událostí těch, avšak jednu věc jste nechal nevysvětlenu. Co&nbsp;dělo se&nbsp;se&nbsp;psem, když pán jeho byl v&nbsp;Londýně?“</span></p>
          <p class="chunk" data-nb-ref-number="50" data-nb-words="41" data-nb-chars="229"><span class="idea" data-nb-ref-number="50" id="idea50" data-nb-words="41" data-nb-chars="229">„Věnoval jsem jistou pozornost i&nbsp;této věci, a&nbsp;není pochyby, že&nbsp;jest důležitou. Jest zřejmo, že&nbsp;Stapleton měl důvěrníka, ačkoliv jest pravdě nepodobno, že&nbsp;by&nbsp;se&nbsp;byl vydal v&nbsp;moc jeho tím, že&nbsp;byl by&nbsp;s&nbsp;ním sdílel všechny svoje plány.</span></p>
          <p class="chunk" data-nb-ref-number="51" data-nb-words="39" data-nb-chars="246"><span class="idea" data-nb-ref-number="51" id="idea51" data-nb-words="39" data-nb-chars="246">Důvěrníkem tím byl starý sluha v&nbsp;Merripitském domě, jenž slul Antonín. Jeho styky se&nbsp;Stapletonem mohou býti sledovány několik let nazpět, ano, až&nbsp;do&nbsp;dnův učitelování Stapletonova, takže musil věděti, že&nbsp;pán jeho a&nbsp;paní jeho jsou skutečně manžely.</span></p>
          <p class="chunk" data-nb-ref-number="52" data-nb-words="59" data-nb-chars="371"><span class="idea" data-nb-ref-number="52" id="idea52" data-nb-words="59" data-nb-chars="371">Muž ten zmizel a&nbsp;vytratil se&nbsp;z&nbsp;kraje. Nápadno jest, že&nbsp;Antonín není jménem obvyklým v&nbsp;Anglii, kdežto jméno to&nbsp;– Antonio – vyskytá se&nbsp;často ve&nbsp;španělsko-amerických zemích. Muž tento, jako i&nbsp;paní Stapletonova, mluvil dobře anglicky, avšak s&nbsp;podivným sykavým přízvukem. Viděl jsem sám starého muže toho, jak kráčí Grimpenským močálem po&nbsp;stezce, kterou byl Stapleton označil.</span></p>
          <p class="chunk" data-nb-ref-number="53" data-nb-words="28" data-nb-chars="167"><span class="idea" data-nb-ref-number="53" id="idea53" data-nb-words="28" data-nb-chars="167">Jest proto velmi pravděpodobno, že&nbsp;za&nbsp;nepřítomnosti pána svého byl to&nbsp;on, kterýž se&nbsp;staral o&nbsp;psa, ačkoliv nepochybně neznal účel, k&nbsp;němuž pán jeho zvířete toho užíval.</span></p>
          <p class="chunk" data-nb-ref-number="54" data-nb-words="14" data-nb-chars="101"><span class="idea" data-nb-ref-number="54" id="idea54" data-nb-words="14" data-nb-chars="101">Stapletonovi odebrali se&nbsp;potom do&nbsp;hrabství Devonského, kamž byli následováni sirem Jindřichem a&nbsp;vámi.</span></p>
          <p class="chunk" data-nb-ref-number="55" data-nb-words="105" data-nb-chars="659"><span class="idea" data-nb-ref-number="55" id="idea55" data-nb-words="105" data-nb-chars="659">Slůvko nyní o&nbsp;tom, jak jsem hleděl já&nbsp;sám na&nbsp;věc v&nbsp;době oné. Snad si&nbsp;vzpomenete, že, když jsem zkoumal papír, na&nbsp;kterémž nalepena byla tištěná slova, hleděl jsem zvláště důkladně vyzkoumati tak zvané vodní znamení na&nbsp;něm. Za&nbsp;účelem tím držel jsem papír několik palců před očima, i&nbsp;povšiml jsem si&nbsp;slabé vůně, připomínající vůni bílého jasmínu. Jest pětasedmdesát různých druhů voňavek, i&nbsp;jest velice potřebno, aby detektiv dovedl rozeznati je&nbsp;od&nbsp;sebe, a&nbsp;nejednou za&nbsp;vlastních zkušeností mých rozřešení mnohého případu záviselo od&nbsp;takového rychlého rozpoznání. Voňavka ukazovala na&nbsp;účast ženy, a&nbsp;tu&nbsp;již v&nbsp;myšlénkách svých počal jsem se&nbsp;zabývati Stapletonovými.</span></p>
          <p class="chunk" data-nb-ref-number="56" data-nb-words="19" data-nb-chars="115"><span class="idea" data-nb-ref-number="56" id="idea56" data-nb-words="19" data-nb-chars="115">Tak jsem zjistil existenci psa, a&nbsp;pojal jsem podezření proti zločinci dříve ještě, nežli jsme se&nbsp;odebrali na&nbsp;Západ.</span></p>
          <p class="chunk" data-nb-ref-number="57" data-nb-words="48" data-nb-chars="272"><span class="idea" data-nb-ref-number="57" id="idea57" data-nb-words="48" data-nb-chars="272">Bylo úkolem mým, střežiti Stapletona. Bylo však zřejmo, že&nbsp;nemohu tak činiti, kdybych byl s&nbsp;vámi, neboť on&nbsp;byl by&nbsp;tak býval se&nbsp;měl velice na&nbsp;pozoru. Oklamal jsem tudíž každého, vás nevyjímaje, a&nbsp;přišel jsem potají do&nbsp;kraje onoho, když každý věřil, že&nbsp;nalézám se&nbsp;v&nbsp;Londýně.</span></p>
          <p class="chunk" data-nb-ref-number="58" data-nb-words="22" data-nb-chars="145"><span class="idea" data-nb-ref-number="58" id="idea58" data-nb-words="22" data-nb-chars="145">Námaha moje nebyla tak veliká, jak jste si&nbsp;myslil, ačkoliv takové malé podrobnosti nemohou nikdy padati na&nbsp;váhu při vyšetřování nějakého případu.</span></p>
          <p class="chunk" data-nb-ref-number="59" data-nb-words="21" data-nb-chars="127"><span class="idea" data-nb-ref-number="59" id="idea59" data-nb-words="21" data-nb-chars="127">Bydlil jsem po&nbsp;většině v&nbsp;Coombe-Traceyi, a&nbsp;používal jsem chýše na&nbsp;močálu, jen když bylo zapotřebí, abych byl na&nbsp;blízku dějiště.</span></p>
          <p class="chunk" data-nb-ref-number="60" data-nb-words="45" data-nb-chars="282"><span class="idea" data-nb-ref-number="60" id="idea60" data-nb-words="45" data-nb-chars="282">Carthwrighta vzal jsem s&nbsp;sebou, a&nbsp;on&nbsp;ve&nbsp;svém přestrojení jako venkovský hoch prokázal mně veliké služby. Závisel jsem od&nbsp;něho pokud se&nbsp;týče potravin a&nbsp;čistého prádla. Když jsem střežil Stapletona, Carthwright často sledoval vás, takže jsem měl každým okamžikem všechny nitky v&nbsp;ruce.</span></p>
          <p class="chunk" data-nb-ref-number="61" data-nb-words="38" data-nb-chars="246"><span class="idea" data-nb-ref-number="61" id="idea61" data-nb-words="38" data-nb-chars="246">Řekl jsem vám již, že&nbsp;vaše zprávy docházely mne rychle, neboť byly posílány z&nbsp;Bakerské ulice okamžitě za&nbsp;mnou do&nbsp;Coombe-Traceye. Byly mně velice na&nbsp;prospěch a&nbsp;zvláště ona zpráva, jež obsahovala nahodile získaný, věrný kus životopisu Stapletonova.</span></p>
          <p class="chunk" data-nb-ref-number="62" data-nb-words="20" data-nb-chars="104"><span class="idea" data-nb-ref-number="62" id="idea62" data-nb-words="20" data-nb-chars="104">Bylo mně tak možno zjistiti totožnost muže a&nbsp;ženy, a&nbsp;věděl jsem aspoň nyní již bezpečně, jak v&nbsp;tom jsem.</span></p>
          <p class="chunk" data-nb-ref-number="63" data-nb-words="29" data-nb-chars="195"><span class="idea" data-nb-ref-number="63" id="idea63" data-nb-words="29" data-nb-chars="195">Případ byl značně komplikován příhodou uprchlého vězně, a&nbsp;jeho styky s&nbsp;Barrymorovými. To&nbsp;jste rovněž velmi důkladně vyjasnil, ačkoliv já&nbsp;sám dospěl již k&nbsp;témže závěrkům vlastním svým pozorováním.</span></p>
          <p class="chunk" data-nb-ref-number="64" data-nb-words="81" data-nb-chars="486"><span class="idea" data-nb-ref-number="64" id="idea64" data-nb-words="81" data-nb-chars="486">V&nbsp;době, kdy jste vypátral mne na&nbsp;močálu, znal jsem již úplně celou afféru ale nebyla zralá ještě tak, abych byl mohl předstoupiti s&nbsp;ní&nbsp;před soud. Ani onen Stapletonův úklad proti siru Jindřichu, který skončil smrtí nešťastného trestance, nepomohl nám valně k&nbsp;důkazům, že&nbsp;muž onen jest vrahem. Bylo zjevno, že&nbsp;nezbývá nám nic, nežli vlákati ho&nbsp;do&nbsp;pasti, a&nbsp;nežli jednati tak, jak jsme i&nbsp;potom skutečně učinili, totiž použiti sira Jindřicha samotného a&nbsp;na&nbsp;pohled nechráněného jako vějičku.</span></p>
          <p class="chunk" data-nb-ref-number="65" data-nb-words="71" data-nb-chars="468"><span class="idea" data-nb-ref-number="65" id="idea65" data-nb-words="71" data-nb-chars="468">Učinili jsme tak, a&nbsp;za&nbsp;cenu mocného ovšem rozechvění nebohého klienta svého doplnili jsme skutečně úspěšné důkazy své proti muži tomu, a&nbsp;vehnali jsme Stapletona do&nbsp;zkázy. Že&nbsp;sir Jindřich musil býti vydán všemu tomu, jest, doznávám, výčitkou, kterouž lze činiti provedení mých plánů, avšak nemohli jsme předvídati strašlivý a&nbsp;ohromující pohled, kterýž zvíře, skýtalo, aniž mohli jsme předvídati mlhu, která dovolila psu vyraziti proti nám jen na&nbsp;tak krátkou vzdálenost.</span></p>
          <p class="chunk" data-nb-ref-number="66" data-nb-words="22" data-nb-chars="126"><span class="idea" data-nb-ref-number="66" id="idea66" data-nb-words="22" data-nb-chars="126">Dostihli jsme svého cíle za&nbsp;cenu otřesu, o&nbsp;němž i&nbsp;specialista i&nbsp;dr. Mortimer mě&nbsp;ujišťují, že&nbsp;jest jenom přechodním a&nbsp;dočasným.</span></p>
          <p class="chunk" data-nb-ref-number="67" data-nb-words="85" data-nb-chars="490"><span class="idea" data-nb-ref-number="67" id="idea67" data-nb-words="85" data-nb-chars="490">Delší cesta nejen uklidní otřesené nervy přítele našeho, nýbrž zahojí také zraněné srdce jeho. Láska jeho k&nbsp;oné ženě byla hluboká a&nbsp;upřímná, a&nbsp;nejsmutnějším údělem jeho v&nbsp;celé této chmurné afféře bylo právě to, že&nbsp;byl jí&nbsp;oklamán. Zbývá jen vysvětliti úkol, kterýž žena ta&nbsp;měla v&nbsp;celé afféře. Není pochyby, že&nbsp;Stapleton měl vliv na&nbsp;ni, který plynul snad z&nbsp;lásky, snad ze&nbsp;strachu, snad z&nbsp;obou,– zvláště když jsou to&nbsp;city, kteréž sobě nijak neodporují. Rozhodně však vliv ten byl velmi účinný.</span></p>
          <p class="chunk" data-nb-ref-number="68" data-nb-words="51" data-nb-chars="290"><span class="idea" data-nb-ref-number="68" id="idea68" data-nb-words="51" data-nb-chars="290">Na&nbsp;jeho rozkaz svolila vydávati se&nbsp;za&nbsp;sestru jeho, ale moc jeho nad ní&nbsp;nalezla přece meze, když snažil se&nbsp;učiniti ji&nbsp;přímou pomocnicí při vraždě. Byla hotova varovati sira Jindřicha, pokud mohla učiniti tak, aniž by&nbsp;uvedla manžela svého v&nbsp;nebezpečí, a&nbsp;skutečně pokusila se&nbsp;o&nbsp;to&nbsp;opět a&nbsp;opět.</span></p>
          <p class="chunk" data-nb-ref-number="69" data-nb-words="40" data-nb-chars="269"><span class="idea" data-nb-ref-number="69" id="idea69" data-nb-words="40" data-nb-chars="269">Stapleton, jak se&nbsp;zdá, byl nakloněn žárlivosti, a&nbsp;když viděl baroneta dvořiti se&nbsp;paní, nedovedl, ačkoliv náleželo to&nbsp;ke&nbsp;plánům jeho, odolati prudkému výbuchu, kterýž odhalil vášnivou duši jeho, již byl dotud chladným a&nbsp;zdrželivým vystupováním svým tak obratně zakrýval.</span></p>
          <p class="chunk" data-nb-ref-number="70" data-nb-words="31" data-nb-chars="196"><span class="idea" data-nb-ref-number="70" id="idea70" data-nb-words="31" data-nb-chars="196">Povzbuzuje však potom důvěrný poměr obou, byl si&nbsp;Stapleton jist, že&nbsp;sir Jindřich bude častěji docházeti do&nbsp;Merripitského domu, a&nbsp;že&nbsp;tak dříve nebo později poskytne mu&nbsp;příležitost, po&nbsp;které toužil.</span></p>
          <p class="chunk" data-nb-ref-number="71" data-nb-words="122" data-nb-chars="698"><span class="idea" data-nb-ref-number="71" id="idea71" data-nb-words="122" data-nb-chars="698">V&nbsp;kritický den však žena jeho obrátila se&nbsp;náhle proti němu. Zvěděla cosi o&nbsp;smrti trestance, a&nbsp;věděla, že&nbsp;pes přiveden byl do&nbsp;vedlejšího stavení v&nbsp;týž večer, kdy sir Jindřich byl pozván na&nbsp;hostinu. Kárala manžela svého pro zamýšlený zločin jeho, i&nbsp;následovala strašlivá scéna, ve&nbsp;kteréž Stapleton projevil jí&nbsp;poprvé, že&nbsp;má&nbsp;soupeřku v&nbsp;lásce. Věrnost její změnila se&nbsp;v&nbsp;okamžiku v&nbsp;trpkou zášť, a&nbsp;manžel viděl, že&nbsp;jest s&nbsp;to, zraditi jej. Připoutal ji&nbsp;proto, aby nemohla sira Jindřicha varovat a&nbsp;doufal bezpochyby, když celý kraj bude přičítati smrt baroneta kletbě rodinné, jak by&nbsp;jistě byl přičítal, – že&nbsp;podaří se&nbsp;mu&nbsp;pohnouti i&nbsp;ženu svou, aby smířila se&nbsp;se&nbsp;skutkem hotovým, a&nbsp;aby mlčela o&nbsp;všem, co&nbsp;ví.</span></p>
          <p class="chunk" data-nb-ref-number="72" data-nb-words="31" data-nb-chars="176"><span class="idea" data-nb-ref-number="72" id="idea72" data-nb-words="31" data-nb-chars="176">V&nbsp;této věci myslím však, klamal se, a&nbsp;soudím rovněž, že&nbsp;osud jeho byl by&nbsp;býval zpečetěn, i&nbsp;kdyby nás nebylo tam bývalo. Žena krve španělské nezapomíná tak snadno pohany takové.</span></p>
          <p class="chunk" data-nb-ref-number="73" data-nb-words="30" data-nb-chars="199"><span class="idea" data-nb-ref-number="73" id="idea73" data-nb-words="30" data-nb-chars="199">A&nbsp;teď, milý Watsone, nemohu vám, aniž bych se&nbsp;uchýlil k&nbsp;zápiskům svým, sděliti již žádných podrobností o&nbsp;zvláštním tomto případě. Avšak myslím, že&nbsp;nic podstatného nebylo ponecháno mnou nevysvětleno.“</span></p>
          <p class="chunk" data-nb-ref-number="74" data-nb-words="23" data-nb-chars="128"><span class="idea" data-nb-ref-number="74" id="idea74" data-nb-words="23" data-nb-chars="128">„Stapleton však nemohl doufati, že&nbsp;by&nbsp;vyděsil i&nbsp;sira Jindřicha až&nbsp;k&nbsp;smrti, jako se&nbsp;mu&nbsp;to&nbsp;podařilo u&nbsp;strýce příšerným jeho psem?“</span></p>
          <p class="chunk" data-nb-ref-number="75" data-nb-words="27" data-nb-chars="150"><span class="idea" data-nb-ref-number="75" id="idea75" data-nb-words="27" data-nb-chars="150">„Pes byl velice divoký a&nbsp;zpola vyhladovělý. Třeba by&nbsp;zjev jeho nebyl býval s&nbsp;to, aby poděsil oběť až&nbsp;na&nbsp;smrt, přece aspoň musil ochromiti odpor její.“</span></p>
          <p class="chunk" data-nb-ref-number="76" data-nb-words="54" data-nb-chars="329"><span class="idea" data-nb-ref-number="76" id="idea76" data-nb-words="54" data-nb-chars="329">„O tom nepochybuji,“ děl jsem. „Zbývá jen jedno ještě nejasné. Když Stapleton měl nastoupiti dědictví, jak byl by&nbsp;mohl vysvětliti okolnost že&nbsp;on, dědic, žil neohlášen a&nbsp;pod jiným jménem v&nbsp;samém sousedství statku? Jak mohl vznésti nárok na&nbsp;dědictví, aniž by&nbsp;byl vyvolal podezření proti sobě, aniž by&nbsp;byl dal podnět k&nbsp;vyšetřování?“</span></p>
          <p class="chunk" data-nb-ref-number="77" data-nb-words="51" data-nb-chars="332"><span class="idea" data-nb-ref-number="77" id="idea77" data-nb-words="51" data-nb-chars="332">„Toť ovšem velmi obtížno vysvětliti, i&nbsp;bojím se, že&nbsp;žádáte přiliš mnoho, když očekáváte ode mne, abych záhadu tu&nbsp;rozluštil. Minulost a&nbsp;přítomnost jsou polem pro mé&nbsp;pátrání, avšak co&nbsp;muž některý míní učiniti v&nbsp;budoucnosti, jest věru nesnadno pověděti. Paní Stapletonova slyšela však manžela svého mluviti několikrát o&nbsp;tomto problému.</span></p>
          <p class="chunk" data-nb-ref-number="78" data-nb-words="4" data-nb-chars="28"><span class="idea" data-nb-ref-number="78" id="idea78" data-nb-words="4" data-nb-chars="28">Bylo možné trojí rozluštění.</span></p>
          <p class="chunk" data-nb-ref-number="79" data-nb-words="65" data-nb-chars="402"><span class="idea" data-nb-ref-number="79" id="idea79" data-nb-words="65" data-nb-chars="402">Mohl vznésti nárok na&nbsp;dědictví z&nbsp;Jižní Ameriky, mohl totožnost svoji dáti zjistiti tamními zástupci britskými a&nbsp;nabyti tak jmění, aniž by&nbsp;do&nbsp;Anglie vůbec přišel; aneb mohl opatřiti si&nbsp;dokonalé přestrojení na&nbsp;krátkou dobu, po&nbsp;kterou by&nbsp;musil býti v&nbsp;Londýně, aneb mohl konečně postoupiti nějakému spoluvinníku své důkazy a&nbsp;své listiny, i&nbsp;dosadili jej tak za&nbsp;dědice, a&nbsp;vyhraditi sobě určitou část důchodu.</span></p>
          <p class="chunk" data-nb-ref-number="80" data-nb-words="19" data-nb-chars="103"><span class="idea" data-nb-ref-number="80" id="idea80" data-nb-words="19" data-nb-chars="103">Dle toho, co&nbsp;o&nbsp;něm víme, nemůžeme o&nbsp;něm pochybovati, že&nbsp;by&nbsp;byl nalezl nějaké východiště z&nbsp;nesnáze této.</span></p>
          <p class="chunk" data-nb-ref-number="81" data-nb-words="44" data-nb-chars="272"><span class="idea" data-nb-ref-number="81" id="idea81" data-nb-words="44" data-nb-chars="272">A&nbsp;nyní, můj milý Watsone, myslím, když po&nbsp;několik týdnů měli jsme tak tuhou práci, že&nbsp;pro jeden večer můžeme myšlénky své věnovati předmětům zábavnějším. Koupil jsem loži na&nbsp;„Hugenotty“. Slyšel jste již de&nbsp;Reszkese? Nebylo by&nbsp;vám nemilo, abyste se&nbsp;v&nbsp;půlhodince přistrojil?</span></p>
          <p class="chunk" data-nb-ref-number="82" data-nb-words="11" data-nb-chars="68"><span class="idea" data-nb-ref-number="82" id="idea82" data-nb-words="11" data-nb-chars="68">„Mohli bychom se&nbsp;cestou u&nbsp;Marcinia zastaviti ještě na&nbsp;malou večeři!“</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./colophon.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>